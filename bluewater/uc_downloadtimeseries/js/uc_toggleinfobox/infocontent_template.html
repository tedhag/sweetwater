<div class="info-content">
  <div class="info-close">
    <i id="info-close" class="fa fa-close"></i>
  </div>
  <div class="info-page">
    <p class="info-header">Grundvattnets fyllnadsgrad</p>
    <p>
  Här kan du ladda ner tidsserier som visar grundvattnets fyllnadsgrad i procent för hela Sverige. Beräkningarna har gjorts med SMHIs hydrologiska modell S-HYPE för delavrinningsområden i Sverige och för två olika jordarter, morän och isälvsmaterial. Beräkningarna genomförs i samarbete med SGU och data har validerats mot SGUs uppmätta grundvattennivåer.
    </p>
    <p>
      Eftersom det är svårt att direkt jämföra modellberäknade grundvattennivåer (för ett helt område) med uppmätta grundvattennivåer (för en punkt) uttrycks istället nivåerna som en fyllnadsgrad. Fyllnadsgraden definieras av historiska grundvattennivåer. En fyllnadsgrad på 0% motsvarar den historiskt lägsta grundvattennivån, medan en fyllnadsgrad på 100% motsvarar antingen helt mättade markförhållanden eller den historiskt högsta grundvattennivån beroende på vilket som är lägst.
    </p>
  </div>
</div>